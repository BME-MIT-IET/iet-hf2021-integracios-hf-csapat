
Minden code review, project átvizsgálása során az első lépés, hogy az adott projectet valamilyen kategóriába be kell sorolni. Jelen project esetében nem egy összefűggő komplex egész rendszerről beszélhetünk, hanem több különálló önmagában is értelmes és használható algoritmusokat és adatszerkezeteket találhatunk. Az egyes algoritmusok és adatszerkezetek egy egy külön deklarációs fájlban kerültek impelementálásra ezzel biztosítva, hogy az egyes osztályokon belül erős kohézió és a többi osztályhoz képest pedig gyenge csatolás valósuljon meg. Amit már itt fontos megemlíteni, hogy ez nagy mértékben elősegíti az egyes osztályok külön történő egységtesztelését. A projekt felépítése is a .NET-ben megismert konvenciókat követi. Megfigyelhető hogy maga a solution három projektből másként megnevezve három szerelvényből épül fel. Külön szerelvénybe kerültek az algoritmusok és az adaszerkezetek is. A harmadik project pedig az egységtesztelés céljából jött létre. Maga a solution felépítéséből következik, hogy érdemesebbnek láttuk, hogyha az egység tesztelésre fektetünk nagyobb hangsúlyt. A cél a minél nagyobb kód lefedettség elérése volt.
